Gedichtendag
Dicht mee!

Met Gedichtendag gaat op de laatste donderdag van januari traditiegetrouw de Poëzieweek van start. Gedichtendag, sinds 2000 georganiseerd door Poetry International Rotterdam, is hét poëziefeest van Nederland en Vlaanderen. Poëzieliefhebbers in Nederland en Vlaanderen organiseren die dag een grote diversiteit aan eigen poëzieactiviteiten en ook de media klinken die dag een stuk poëtischer.

Breng poëzie in uw leven! Voor de enorme hoeveelheid optredens, publicaties, poëzieprijzen, -programma’s en -activiteiten is één dag simpelweg veel te kort! Laat u inspireren door de foto-gedichten en deel het op social media met #gedichtendag.
Iedereen een elfje

Een elfje is een relatief eenvoudig gedicht dat uit vijf regels bestaat en in totaal elf woorden heeft. Een elfje begint met 1 woord, meestal een niet-bestaande kleur. Daarna volgen 2 woorden, meestal het onderwerp waarover het gedichtje gaat. De derde lijn moet 3 woorden krijgen, veelal een plaatsbepaling. In de vierde lijn komen 4 woorden en daar moet een werkwoord bij zijn. De vijfde lijn bevat alleen het slotwoord dat de clou van het gedicht vormt. Het is een simpele structuur waardoor het elfje een gedicht is waar men gemakkelijk mee kan beginnen als men wil gaan dichten. Kijk eens hoe mooi een elfje kan zijn:

Babywit Het lammetje in de wei drinkt bij zijn moeder Bèèèèh
